# Kiara Szakdolgozat témabejelnentője

## SOLID elveket sértő hibák detektálása forráskódban mély tanulással

A SOLID elvek széles körben elterjedt programozási irányelvek, melyek
figyelembevételével a kód könnyebben bővíthetővé és karbantarthatóvá válik.
Szoftverfejlesztés során hasznos lehet egy eszköz, amely segít ezen elvek
mentén programozni. Egy ilyen szoftver használatával az említett elvek
alkalmazása érthetőbbé
és elmélyíthetőbbé is válik. A mély tanulás alapú modellek alkalmazása
egyre népszerűbb különféle szoftvertechnológiai feladatok megvalósítására.
Emiatt egy ilyen feladatra is alkalmas lehet egy finomhangolt nyelvi modell használata.
A szakdolgozatomban bemutatott szoftver a SOLID elveket sértő hibák és
kódrészletek detektálására szolgál. A felhasználó a forráskód megadásával
egyértelmű visszajelzést kap a bemenetben található olyan elemekről,
amelyek a SOLID elveket sértik. Ez a kimenet egy speciálisan erre a
feladatra finomhangolt nyelvi modell segítségével áll elő.
A szoftver mögötti modell finomhangolása során legfőképpen olyan forráskódok
kerülnek felhasználásra, amelyek valamilyen módon megsértik a SOLID elveket.
A tanító adathalmaz példákat tartalmaz gyakori problémákra, valamint különböző
típusú és bonyolultságú kódokra is kiterjed. Az adathalmaz bővítése érdekében további,
a példakódokhoz hasonló variánsok is készülnek. A tanítás, kiértékelés és sikeres
tesztelés után, a finomhangolt modell integrálásával biztosítom a szoftver működését.
Így a felhasználó felhasználóbarát módon, a szoftver segítségével elemezheti és
refaktorálhatja a bemenetként megadott kódot.
